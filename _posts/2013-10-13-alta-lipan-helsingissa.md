---
layout: post
title: "Alta lipan Helsingissä"
category : peruspostaus
tags : [uutinen]
author: Äänipäät
---

Meiltä maalaispojilta on monikin hesalaisten juttu mennyt yli hilseen. Tällä kertaa pääsimme todistamaan tuon kategorian erikoistapahtumaa, kun lisämääreenä oli vielä lipanalaisuus. Esiinnyimme nimittäin ensimmäistä kertaa sillan alla – kertakaikkiaan hieno kokemus. Laulukeikka yksityistilaisuudessa oli mukava startti syyskaudelle!

![](/kuvat/blog_images/helsinki2013_sillanalla1.JPG)

![](/kuvat/blog_images/helsinki2013_sillanalla2.JPG)

Viikonloppuna pääsimme myös maistamaan Kalliokoski-Norrena -luovuustyöryhmän musiikillista uustuotantoa. Sävelet ja sanat johdattelivat meidät lumoavasti Hippoksen Vetelinjokilaakson jaoston pikapalaverista grillimakkaran ääreltä aina Afrikan savanneille ja vapaaehtoistyöläisen arkielämän haasteisiin. Yksi harjoitusleirin kantavista teemoista muodostui erinäisistä taputusleikeistä, joissa yläasteen liikunnanopettajan muistisäännöt siitä, kumpi vasen ja kumpi oikea käsi, tulivat taas tarpeeseen. Sanothanko näin, että yllättävhin suoritukshin taipuu veteliläismies jos toinenkin, ko saa motivaatioruiskeen internettaimen kautta kassotusta ihmisperkussiolaitevideosta:

<iframe width="560" height="315" src="https://www.youtube.com/embed/WpDTQuSP80s" frameborder="0" allowfullscreen></iframe>
