---
layout: post
title: "Uusien webbisivujen tekoa Vetelissä"
category : peruspostaus
tags : [uutinen]
author: Äänipäät
---

Juhlavuoden kunniaksi Äänipäät päättivät uudistaa perusteellisesti miltei kymmenen vuotta palvelleet [nettisivunsa](http://www.aanipaat.net/fi_aanipaat_yleista.html). Prosessi on edennyt tutun ”ko isse tekee, niin saa mitä tulee” -opin mukaisesti kansainvälisenä yhteistyönä.

Monena iltana avautuivat skype-yhteydet Suomen ja Norjan pääkaupunkien välille ja tietokonekielen saloja oli toisinaan arvailemassa iso joukko www-suunnittelun aloittelijoita. Viimeisen silauksen ennen julkaisua sivut saivat [Vetelin kunnankirjastossa](http://www.veteli.fi/kirjasto/), jonka erinomaiset työskentelytilat ja tietoliikenneyhteydet mahdollistivat viimeisen puserruksen joulun välipäivinä.

![](/kuvat/blog_images/kirjasto_sisa.jpg)

*"Työ tekijänsä palkitsee", tuumasivat ahkerat kuorolaiset kirjaston hyllyjen lomassa*
