---
layout: post
title: "Uusi vuosi ja uudet verkkosivut"
category : peruspostaus
tags : [uutinen]
author: Markus
---

Äänipäät ry:n ensimmäiset webbisivut julkaistiin toukokuussa 2003 seuraavin saatesanoin:

>Mieskuoro Äänipäät sai webbisivut valmiiksi pitkän odotuksen jälkeen. Jo toiminnan virallistamisen yhteydessä lokakuussa 2002 oli puhetta webbisivujen tekemisestä ja niiden sisällöstä, mutta varsinainen sivujen suunnittelu ja toteutusprosessi sisältöineen kestikin suunniteltua kauemmin.

>Sivut on suunniteltu uudehkoja selaimia silmälläpitäen, joten ne ovat edustavimmillaan käytettäessä IE 5.x, Netscape 6.x tai uudempia selaimia. Javascript tuki on myös suositeltavaa. Sivustosta julkaistiin vasta ensimmäinen versio, joka sisältää aivan perustiedot kuorosta. Lähiaikoina on luvassa mm. laulajien tarkemmat esittelyt, ääninäytteitä, enemmän kuvia kuorosta sekä englanninkielinen sivusto. Kannattaa siis vierailla useamminkin.

Uutinen toukokuulta 2003: [*Äänipäiden webbisivut aukesivat*](/peruspostaus/2003/05/08/uudet-webbisivut.html)

***

Maailmanmenon muuttuminen johti siihen, että sivujen ylläpitäminen koettiin vaivalloiseksi ja uusi wordpress-julkaisujärjestelmää käyttänyt sivusto näki päivänvalon jouluna 2011. Silloin asiaa sivuttiin jutussa [Uusien webbisivujen tekoa Vetelissä](/peruspostaus/2011/12/28/uusien-webbisivujen-tekemista.html)

Julkaisujärjestelmä tietokantoineen vaatii ylläpitoa ja siihen ei keikkailun ja harjoittelun keskellä ollut kenelään aikaa, joten vain paria vuotta myöhemmin päädyimme vaihtamaan takaisin yksinkertaiseen staattiseen toteutukseen, joka pelaa ilman jokaviikkoista vahtaamista ja päivittämistä.

Tässä päivityksessä ajattelimme erityisesti mobiilikäyttäjiä, eli niitä älypuhelimen ja tabletin hipelöijiä, ja teimme sivuista nopeat ja *responsiiviset*
käyttäen <a href="http://jekyllbootstrap.com" target="_blank" title="The Definitive Jekyll Blogging Framework">Jekyll Bootstrap</a>
systeemiä ja <a href="http://twitter.github.com/bootstrap/" target="_blank">Twitter Bootstrap</a> systeemiä.

Sivuilla on tallessa kaikki uutiset koko 12 vuoden taipaleelta ja toivotan kaikille antoisia lukuhetkiä juttujen parissa ja erinomaista uutta vuotta 2016.
