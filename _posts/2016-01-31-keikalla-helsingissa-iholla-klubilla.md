---
layout: post
title: "Keikalla Iholla-klubilla avajaisissa Pirittassa Helsingissä"
category : peruspostaus
tags : [uutinen]
author: Markus
---

Keikkakausi 2016 avattiin eilen 30. tammikuuta Helsingin Hakaniemessä kahvila [Piritassa](http://piritta.fi/). [Ohjelmapalvelu Sauran](http://sauraohjelmapalvelu.com/) ensimmäistä kertaa järjestämässä [Iholla-musiikkiklubilla](http://sauraohjelmapalvelu.com/iholla-musiikkiklubi-avajaiset-30-1-2016/) esiintyivät meidän ohella vanha tuttu lauluyhtye [ShallaLalla](http://shallalalla.com/) sekä uusi tuttavuus, räväkkä juhlaorkesteri, [Lumottu Apina](http://sauraohjelmapalvelu.com/).

![](/kuvat/2016/iholla_mainos.jpg)

Viikonlopun ohjelma seurasi vanhaa tuttua kaavaa. Vastaanottokomitea odotteli Paino-baarissa perjantai-iltana pohjoisen junien saapumista. Halailun ja soodaveden juomisen lomassa päivitettiin kuulumiset ja käytiin läpi uudet keikkapyynnöt, yhdistyksen rahatilanne ja tulevan vuoden keikkakalenteri.

Lauantai treenattiin tiukasti Musiikkitalossa [kansanmusiikin osaston](http://www.uniarts.fi/siba/kansanmusiikki) tiloissa. Sisäilmaongelmista syytettiin talon heikkoa ilmastointia, vaikka edellisillalla saattoi olla myös vaikutusta.

Keikka meni hyvin ja yleisön vastaanotto oli lämmin vaikka epäilimme saavamme hakaniemeläisten vihat veteliläisinä niskaamme kepun veteliläissyntyisten puheenjohtajien  Ahon ja Sipilän edesottamusten vuoksi. Ilta päättyi meidän osalta melko lyhyeen ja pitsaillallisen jälkeen hörppäsimme ympyrätalon [hylätyn drive-in pankin tiskillä](http://www.hs.fi/kaupunki/a1452230018315) Markuksen Rooman tuliaisia ja lauloimme hyytävässä illassa kertosäettä Dannyn kappaleesta "Tuulensuojaan". Karaoke Merihaassa jäi tällä kertaa väliin.

<iframe width="420" height="315" src="https://www.youtube.com/embed/GJNj9vGfl1E" frameborder="0" allowfullscreen></iframe>

Sunnuntaina treenattiin vielä pari tuntia uutta ohjelmistoa sillä vahvimpien porukalla. Seuraavalla keikalla raviaiheinen kappale *Toto* saanee Suomen kantaesityksensä.
