---
layout: post
title: "Retrohemmot asialla - lainattua vai ei?"
category : peruspostaus
tags : [uutinen]
author: Juessi
---

Omalla porukalla on joskus naureskeltu Äänipäiden kotisivujen melko huomattavaa yhdennäköisyyttä erään toisen mieslauluryhmittymän webin julkiasuun. Ja koska meitä askarruttaa se, että askarrutatuttavatko myös viattomat nettisurffailijat aivonystyröitänsä tällä asialla, niin täytyyhän asiasta tehdä virallinen uutispläjäys.

Semmarithan edustavat tällä hetkellä eräänlaista standardia tuoreen miesryhmälaulun saralla kotimaassa. Niinpä Äänipäätkin seuraavat mielenkiinnolla herrojen tekemisiä, mutta ideoita ei tietenkään haluta kopioida. Eikä siitä ole kyse webbisivuillakaan, sillä todistettavasti Äänipäiden nykyisen kotisivujen ulkoasun tullessa helmikuussa julkisesti näytille olivat Semmareiden sivut vielä "leikkauspöydällä". Mustat miehet oranssilla taustalla on siis pelkkä yhteensattuma ;) 


