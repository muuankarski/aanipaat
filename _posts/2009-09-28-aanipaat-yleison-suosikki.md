---
layout: post
title: "Äänipäät mambasi itsensä yleisön lemmikeiksi!"
category : peruspostaus
tags : [uutinen]
author: Äänipäät
---

Suomen paras kuoro 2009 -kilpailun kolmas alkuerä oli suurta kuorolaulun ilonpitoa, kun keskenään mittelivät Pytinki Siikajoelta, Könsikkäät Helsingistä sekä Äänipäät Vetelistä! Tarvittiin tunti kiivasta kilpalaulantaa ennen kuin paremmuus oli saatu selville. Tällä kertaa jatkoon selvisivät Äänipäät yleisön äänillä ja Könsikkäät tuomareiden valitsemana. Pytinki-kuoro joutui taipumaan kolmossijalle ukkojen puristuksessa ja siirtymään kuorokisassa kotikatsomoon.

Äänipäille kilpailuviikonloppu oli työntäyteinen ja kisavireen hionta alkoi jo hyvissä ajoin perjantaina. Seuraavassa muutama kuva matkan varrelta aina perjantai-iltapäivästä ja myöhään lauantai-iltaan.

Sunnuntaina ennen kotiinpaluuta Äänipäät kokoontuivat vielä muutamaksi tunniksi juonimaan seuraavan lähetyksen koukkuja. 17.10 laulettavassa välierässä on musikaaliteema ja vastaan asettuvat jo kerran kohdattu Könsikkäät sekä neljännestä alkuerästä jatkoon pääsevät kaksi kuoroa. Uusi kotitehtäväkappale kerrottiin heti suoran lähetyksen päätteeksi ja uuden sovituksen ideointi pyörähti välittömästi käyntiin. Mikä on kappale ja millainen on tyyli, selviää silti vasta suorassa välierä-lähetyksessä!

Lopuksi Äänipäät haluaa nöyrästi kiittää kaikkia äänestäjiään!! Se oli yksin teidän ansiota, että pääsimme suoraan jatkoon!! Mutta panokset kovenee kun syksy pimenee!! Kolmen viikon päästä on edessä astetta tiukempi koitos! Sillä välin pitäkää silmällä nettisivujamme ja laulakaa toisillenne!!

Suomen paras kuoro 2009 -kilpailun kotisivuilta voit katsoa lähetyksen uudelleen.

Kuvia esiintymispäivästä (ja illasta):


![](http://www.aanipaat.net/photos/news/plakaatit.jpg)

*Lauri otti aikaisen lennon Helsinkiiin ehtiäkseen liimaamaan studioyleisön kannattajaplakaatit.*

![](http://www.aanipaat.net/photos/news/tommi.jpg)

*Perjantai-illan harjoituksissa hiottiin moovit ja soinnut kuntoon.*

![](http://www.aanipaat.net/photos/news/ratikka.jpg)

*Ei tangokuningas, vaan kakkosbasson uusi vahvistus Joni lähdössä ensimmäiselle keikalleen suuren maailman tyyliin.*

![](http://www.aanipaat.net/photos/news/rosvo.jpg)

*Poliisit pitivät tarkkaan silmällä Teron liikkeitä Helsingin Pasilassa.*

![](http://www.aanipaat.net/photos/news/jape.jpg)

*Tyylikkyys ennen kaikkea ja jo aamusta alkaen!*

![](http://www.aanipaat.net/photos/news/riku.jpg)

*Tyylikkyys ennen kaikkea ja jo aamusta alkaen!*

![](http://www.aanipaat.net/photos/news/tare.jpg)

*Tyylikkyys ennen kaikkea ja jo aamusta alkaen!*

![](http://www.aanipaat.net/photos/news/piano.jpg)

*Yleisradio oli hankkinut artistin toiveiden mukaisesti harjoitustilaan kaksi mustaa flyygeliä. Ykköstenoreita varten  takanurkassa oli myös zembalo.*

![](http://www.aanipaat.net/photos/news/pekko.jpg)

*Juontaja Koivusalo ehti yhteiskuvaan aamun inserttien kuvaamisen lomassa.*

![](http://www.aanipaat.net/photos/news/studio1.jpg)

*Aamun treenipätkien kuvaamisen jälkeen päästiin vihdoin soundcheckiin ja voitiin vaihtaa smokit farmarihousuihin.*

![](http://www.aanipaat.net/photos/news/lauri.jpg)

"*Kilpailun ratkettua yleisön suosikeilla oli hymy herkässä.*

![](http://www.aanipaat.net/photos/news/juho.jpg)

"*Kilpailun ratkettua yleisön suosikeilla oli hymy herkässä.*

![](http://www.aanipaat.net/photos/news/teitsi.jpg)

*Kilpailun ratkettua yleisön suosikeilla oli hymy herkässä.*

![](http://www.aanipaat.net/photos/news/dinner.jpg)

*Kisapäivän ilta jatkui suurkaupungin sydämeen ja illalliselle yhdessä innokkaimpien fanien kanssa. Kännykät täyttyivät onnittelutekstareista kun kotijoukkojen kätöset toipuivat yleisöäänestyksen tekstiviestitykityksestä.*
