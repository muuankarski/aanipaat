---
layout: post
title: "Tervetulua joulun viethon Kausselle"
category : peruspostaus
tags : [uutinen]
author: Äänipäät
---

Jouluun ei ole enää kovin montaa yötä. Nämä ovat niitä aikoja, kun kannattaa olla kiltisti. Ikkunan alla saattaa kurkkia punaposkinen Äänipää.

Parhaillaan Äänipäät ympäri Suomen pakkailevat kuvaannollisiin rekiinsä kuvaannollisia lahjojaan ja valmistautuvat matkaan. Tie on pitkä ja matkalla piilee paljon vaaroja. Onko nelostiellä laatikkokameroita? Kuka jää liian pitkäksi aikaa Palettiin? Tule katsomaan, kuinka monta tonttua selviää paikalle, kun Äänipäät käyvät joulun viettohon.

Äänipäiden erilainen joulukonsertti järjestetään Kaustinen-salissa la 4.12.2010 klo 19 alkaen. Liput ovat jo ennakkomyynnissä lipputoimistossa.
