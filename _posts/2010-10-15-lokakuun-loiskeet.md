---
layout: post
title: "Lokakuun loiskeet"
category : peruspostaus
tags : [uutinen]
author: Äänipäät
---


Äänipäiden maailmankiertue alkoi lupaavasti lokakuun loiskeissa, mutta uhkasi juuttua kraateriin jo ennen marraskuuta. Haastava perjantai-illan keikka onnistui mainiosti ja laulu raikasi railakkaasti, vaikka edeltäviin harjoituksiin saapui toinen toistaan väsyneempiä herroja ympäri Suomen. Hurtti huumori liiskasi jälleen kerran väsymyksen kuin pahaisen itikan ja letkutanssin kiemurat olivat lennokkaammat kuin koskaan. Samoin Teitsin ja Maken muuvit.

Perinteiseen musiikkitapahtumaan saapui mukavasti väkeä ja Äänipäätkin saivat ihailla taitavia esityksiä ympäri Kivitipun kylpyläalueen. Lappajärvi tarjosi oivat puitteet konsertille sekä harjoitusleirille, vaikkakin poreallas vei suuren osan tehokkaasta treeniajasta. Kaunis miljöö innoitti Vetelin laulumiehet myös vallan audiovisuaalisiksi.

![](http://www.aanipaat.net/photos/news/mikkotare.jpg)
