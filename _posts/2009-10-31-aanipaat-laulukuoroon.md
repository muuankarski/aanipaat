---
layout: post
title: "Äänipäät laulukuoroon saappaat jalassa ja hymyssä suin"
category : peruspostaus
tags : [uutinen]
author: Äänipäät
---

Suomen Paras Kuoro 2009 -kilpailun päättyi Äänipäiden osalta lauantain 24. päivän semifinaaliin. Kuopion nuorisokuoron ja Philomelan vastus oli tällä kerralla liikaa ja Suomen Paras Mieskuoro sai tuta kilpailusta putoamisen kauhut yhdessä turkulaisen Aino-kuoron kanssa. Voittoa ei siis tullut, vain jaettu pronssitila. Miten tällaien onnettomuus pääsi tapahtumaan, kuka on siihen syyllinen ja mitä oltaisiin voitu tehdä toisin? Siitä seuraavassa muutaman kappaleen ja pienen kuvakollaasin kertomana.

Äänipäät-kuoron letkutanssihoopoilijat löysivät tiensä Helsinkiin jo kilpailuviikon torstaina. Sovittajakaksikko oli esitellyt versionsa Riki Sorsan Reggae OK:sta jo tiistana, joten aivan kylmiltään ei harjoitteluun tarvinnut ryhtyä. Oikeasti torstai kului kuitenkin joutavia puhuessa ja viikonloppua suunnitellessa ja vasta perjantaina treenikone saatiin käyntiin 18 miehen voimalla. Tällä kertaa paineita ei ollut vain musiikilliseen itsensä ylittämiseen, vaan suuri yleisö odotti Marika Krookin herättämänä kuorolta uudistumista myös ulkoasun osalta.

Musiikaalisesti vähälahjaisemmat olivatkin viikon aikana juonineet erilaisia vaihtoehtoja yleisön ja tuomareiden lämmittämiseen ja niitä hiottiin aina kun laulamisesta ei tullut mitään. Mieskuoron stailauksesta kiinnostuneille tiedoksi, että kun smokki ja verkkarit on esiintymisasuina pois laskuista, niin yhtenäisen vaihtoehdon löytäminen voi olla työlästä. No, ainahan ovat pikaluistelijan trikoot ja munkin kaapu, jotka sopivat tilanteeseen kuin tilanteeseen.

Perjantaina kaikki ennalta tiedetyt kappaleet, eli oma versio Reggae OK:sta sekä Leevi and the Leavings -aiheinen potpuri saatiin treenattua kasaan ja osa kokeili jo lapuitta laulamista. Lauantaiaamuna kokoonnuimme taas aamuvarhaiselle tutuille Pasilan studioille. 20 miehen vahvuudesta uupui enää yksi ja lyhyen tsemppipalaverin jälkeen oli aika aloittaa säälimätön harjoittelu. Semifinaalin teemana oli euroviisut ja tähtiartistiksi ennalta tiedettiin Virve Rosti, ja näin oli helppoa arvata, että yhdessä artistin kanssa tultaisiin vetämään Sata Salamaa.

Ensimmäisissä bänditreeneissä olimme yllättävän vahvassa vedossa, toisiin treeneihin ote vain parani, mutta muiden studiopäivien tapaan kenraaliharjoituksessa homma karkasi käsissä. Finaalilähetykseen mennessä saimme kuitenkin sanat ja stemmat opeteltua ja pyyhittyä uupumuksen jäljet pois kasvoilta ja sekä oma tehtäväkappale "Reggae OK" että tuotantoyhtiön valitsemat ja sovittamat Leevi-potpuri ja Sata Salamaa onnistuivat erinomaisesti. On totta että parannettavaa jäi, mutta totta on myös se, että viikon varoajalla ei paljoa parempaan kyetty.

Saappaat jalassa siis kaaduttiin, mikä tarjosi mitä parhaat lähtökohdat myös illan jälkipeleihin. Kuukauden tiukan kisaputken päätteeksi oli otollinen aika heittää vapaalle huuhdella stressi parilla paukulla. Virgin Oilin ja Manalan kautta minne lie. Moni raportoi sunnuntain heikotuksen olleen yhden elämän hauskimmista. Erinomainen syy juhlia on myös hyvä syy potea hetki heikkoutta.

Kisaurakan päättymisen lisäksi lauantai-iltana laitettiin alulle jo tulevia juttuja. Kilpailussa saatiin kosolti lisää myönteistä näkyvyyttä samalla kun oma tekeminen nousi taas pari piirua korkeammalle. Lisäksi studiopäivien aikana saatiin myös luotua suhteita toisiin huippukuoroihin ja vähän heräteltyä keskustelua mahdollisista yhteistyökuvioista. Mutta kiertuetta ja levyä. Mitenpä muuten sitä esiintyvä artisti yleisön suosioon vastaisi. Tarkempia tietoja kuitenkin vasta myöhemmin.

Kilpailun finaali lähestyy ja pääsemme vihdoin myös yleisön puolelle kilpailussa. Osa jännittää kotikatsomoissa ja osalle tarjoutuu paikka ihan studioyleisöstä. Odotettavissa on hurjaakin hurjempi koettelemus, jossa vain yleisön suosikki voittaa. Kannustetaan raivokkaasti omia suosikkejamme olkoon se sitten Philomela, Kuopion nuorisokuoro tai aina ihastuttava Timo Koivusalo!

Kiitos kaikille savotassa mukana olleille, niin laulajille, kotijoukoille, kilpasiskoille ja -veljille kuin tuotantoyhtiön ja television väelle. Se oli hienoa se!!

Äänipäiden kilpailuvedot on katsottavissa innokkaan fanimme Pekka Kaukalon toimesta myös [Youtubessa](http://www.youtube.com/results?search_query=%C3%A4%C3%A4nip%C3%A4%C3%A4t+suomen+paras+kuoro&search_type=&aq=f).



![](http://www.aanipaat.net/photos/news/pojat.jpg)

*Vetelin pojat ja Pasilan torni.*

![](http://www.aanipaat.net/photos/news/holehill.jpg)

*Kuoppis.*

![](http://www.aanipaat.net/photos/news/tommi2.jpg)

*Kuihailua. Asialla Tommi.*

![](http://www.aanipaat.net/photos/news/pose.jpg)

*Kenelle tämä ei asu ei ole riittävän miehekäs??*

![](http://www.aanipaat.net/photos/news/jaffa.jpg)

*Jaa että huppu ja löysät verkkarit olisivat tyylikkäämmät??*

![](http://www.aanipaat.net/photos/news/krisse.jpg)

*Hyvä meno.*

![](http://www.aanipaat.net/photos/news/munkit.jpg)

*Komeita miehiä.*

![](http://www.aanipaat.net/photos/news/jaaka.jpg)

*Munkki-Matias soittaa kissanpolkkaa.*

![](http://www.aanipaat.net/photos/news/munkkitommi.jpg)

*Munkkiasusta naiset tykkää.*

![](http://www.aanipaat.net/photos/news/troppia.jpg)

*Vähän troppia ennen keikkaa.*

![](http://www.aanipaat.net/photos/news/ilvekset3.jpg)

*Hyvät häviäjät.*

![](http://www.aanipaat.net/photos/news/studioon.jpg)

*Studioon matkalla*

![](http://www.aanipaat.net/photos/news/reggae.jpg)

*Äänipäät ja Reggae Gregorian.*

![](http://www.aanipaat.net/photos/news/sampsa.jpg)

*Samia naurattaa*

![](http://www.aanipaat.net/photos/news/philo.jpg)

*Philomela*

![](http://www.aanipaat.net/photos/news/virve.jpg)

*Virve vetää Äänipäät kannoilla.*

![](http://www.aanipaat.net/photos/news/virve2.jpg)

*Virve vetää*

![](http://www.aanipaat.net/photos/news/aino.jpg)

*Aino-kuoro*

![](http://www.aanipaat.net/photos/news/sepi.jpg)

*Seppo kurkkaa*

![](http://www.aanipaat.net/photos/news/ilvekset1.jpg)

*Hyvät häviäjät.*

![](http://www.aanipaat.net/photos/news/ilvekset2.jpg)

*Hyvät häviäjät.*

![](http://www.aanipaat.net/photos/news/parla1.jpg)

*Matkalla Manalaan. Eduskuntavaaleihin 2011 koko porukalla?*

![](http://www.aanipaat.net/photos/news/parla2.jpg)

*Matkalla Manalaan. Eduskuntavaaleihin 2011 koko porukalla?*

![](http://www.aanipaat.net/photos/news/parla3.jpg)

*Matkalla Manalaan. Eduskuntavaaleihin 2011 koko porukalla?*
