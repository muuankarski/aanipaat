---
layout: post
title: "Äänipäät studiossa"
category : peruspostaus
tags : [uutinen]
author: Äänipäät
---

![](http://www.aanipaat.net/photos/news/yhteis_pieni.jpg)

Kauan odotettu Äänipää-levytys on vihdoin alkanut! Tammikuun hyisissä pihdeissä laulaa luikautettiin talteen ensimmäinen osa hienoja Äänipää-ralleja. Loput nauhoituksista tehdään huhtikuussa ja uutta materiaalia päästään kuuntelemaan levysoittimista mahdollisesti ennen pääskysten ilmestymistä. Kevättalvi on siis kirjattu täyteen reeniä ja tutuiksi luultujen biisien kertaamista yhä uudelleen ja uudelleen. Ankara työ kuitenkin palkitsee lopulta. Sen tiesi myös Aleksis Kivi. Ei tosin se kirjailija vaan yks toinen.

Kuopio loi hyvät puitteet luovalle toiminnalle. Äänitykset sujuivat ongelmitta, vaikka jostain löytyi aina joku patterin naksahdus, kylmäkone tai basson nilkka joka päätti ilmoittaa olemassaolostaan juuri laulujen aikana. Hiljaisuudesta kasvaa kuitenkin aina kauneutta, kuten Agricolakin sanoi. Ei tosin ollut Mikael.

Kesäkin saapuu hitaasti ja varmasti kuin veronpalautus. Tänä kesänä ei Vetelissä säästellä mätkyjä. Toiset kansanmusiikkivestifaalit tekevät tuloaan ja suunnitteluprosessi on jo pitkällä. Heinäkuussa tullaan näkemään ja kuulemaan Veikkolan kupeessa jotain hätkähdyttävän hienoa. Suunnittelu pääsee jatkumaan kunhan on selvitetty, maksaako Kaustinen viulut. Mitään tällaista ei ole Vetelinjokilaaksossa sattunut sitten Rolling Stonesin Räyringin keikan. Ei tosin ollut se tunnetuin Rolling Stones.

Vetelin kesäyössä tullaan näkemään varmasti ainakin uljasta mieskuorolaulua, naistentanssit sekä Samin kyynärpää. Lisäksi selvityksen alla ovat maksullinen pikaruokasimputus, tanssiva pollokärpänen sekä hyppäävä mäkihevonen. Kurkkaava käki peru tulonsa.
