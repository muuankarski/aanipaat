---
layout: post
title: "Vetelin III Vestifaalien saldo"
category : peruspostaus
tags : [uutinen]
author: Äänipäät
---

Suomen Paras Kuoro –kisaan ilmottauduttiin yli vuosi sitten. Ainoana tavoitteena, Äänipäiden osalta, silloin oli hankkia uusia kokemuksia ja kontakteja sekä kokeilla omien rahkeiden kantavuutta – tinkimättä omasta tavasta tehdä musiikkia. Näin jälkeenpäin voi todeta, että tavoite on onnistunut täydellisesti. Kilpailussa tulleen menestyksen lisäksi kuoromme on tullut laajemmin tunnetuksi, mutta ennen kaikkea on ollut hauska huomata, kuinka monella tapaa kuoromusiikkia voi tehdä.

Kuoro- ja lauluyhtyemusiikin monipuolisuudesta saatiin hyvä esimerkki myös Vetelin III Vestifaaleilla. Vetelissä kuultiin todella monipuolista ja tasokasta musiikkia.

Kolmansien Vetelin Vestifaalien kunniaksi Äänipäät päätti kutsua Vetelinjoen rannalle kolme iloista naisryhmää: Shalla Lallan Helsingistä, Carmeninaen Kaarinasta sekä Ainon Turusta. Vestifaalit ovat nyt onnistuneesti takana ja mieli on haikea hauskanpidon loppumisesta, huojentunut työmäärän vähenemisestä ja pelokas, koska nykyisen kasvulogiikan mukaan ensi vuonna on huolehdittavana jo neljä naiskuoroa. Se vaatisi suuremman konserttisalin ja vielä huomattavasti enemmän kasvistäytettä puutarhajuhliin. Se vaatisi myös vielä suurempaa stipendiä kunnalta. Äänipäät onkin päättänyt osallistua ensi vuodenkin Suomen Paras Kuoro kisaan, mikäli saamme stipendin förskottina.

Äänipäät kiittää kaikkia juhliin osallistuneita ja tavalla tai toisella järjestelyissä auttaneita. Tällainen juhla ei onnistu ilman talkoovoimia, yhteistyötä ja avustuksia. Ja kieltämättä vatsanpohjassa on jo pieni kutina ensi vuodesta. Mitähän silloin tapahtuu? Saattaa tosin johtua myös siitä, että en ole ehtinyt syödä tänään mitään.

![](http://www.aanipaat.net/photos/news/Vestifaalit_yhteiskuva_2010.jpg)
