---
layout: post
title: "Mitä yhteistä on Pekolla ja paavilla"
category : peruspostaus
tags : [uutinen]
author: Äänipäät
---

No, molemmilla on tietysti mopo. Paitsi paavilla. Ja molemmat ovat saaneet kätellä Äänipäitä.

TV2 aloittaa uuden kuorotositeeveeohjelmansa syksyn koittaessa. Ja meitä on pyydetty mukaan! Kisassa on otettu parhaat elementit muista hittisarjoista: Idolsista tuomarointi, Kuorosodasta kuorot, Selviytyjistä häätöäänestys ja Tuttu jutusta Pekko. Äänipäät puolestaan ovat jäänteitä lähinnä Maajussille morsian – ja Napakymppi-ohjelmista. Erään salaliittoteorian mukaan Äänipäät on valittu ohjelmaan, koska siihen halutaan samban rytmiä, lantion vetreää liikehdintää ja tangon verevyyttä kuten Tanssii tähtien kanssa –ohjelmassa.

Kun rankamessällä on käyty ja peltotyöt tehty, on aika keskittyä laulusavottaan. Saunassa tuumattiin käydä, pestä varpaanvälit, laittaa Menneniä ja hetkeä ennen suoraa lähetystä suuhun laitetaan pastilli. Vielä ei tiedetä, mikä Pasilan studiolla odottaa, mutta huhut käyvät kiivaina. Vetelinlaakson omat pojat ovat kuitenkin tottuneet otsikoihin. On hyvin todennäköistä, että BB-Antit ja sika-Harrit saavat lööppeihin seurakseen Suomen Paras Kuoro –Teron tai Äänipää-Matiaksen. Otsikoita voi jo piirtää mielessään: ”SPK- Tero sekoili taas: pelotteli tanssilattialla talikolla!” tai ”ÄP-Matias hurjana: en häpeile käydä suihkussa ilman vaatteita!”

Kannustusta kuitenkin kaivataan myötä- ja vastamäessä. Nähdään syksyllä kakkosella!

Käy myös lukemassa Keskipohjanmaan juttu Äänipäistä!

Tsäh
