---
layout: post
title: "Äänipäät ja jouluinen viesti"
category : peruspostaus
tags : [uutinen]
author: Anneli
---

Äänipäitä on lähestytty jouluisella ja kotiseuturakkaalla kirjeellä. Julkaisemme tekstin kirjoittajan luvalla:

> Hei pojat (ja erityisesti Tommi!!),

> Olen muuttanut aikanaan Vetelin Puusaaresta tänne kaukaiseen Australiaan. Löysin teidän kotisivunne internetistä ja rohkaistuin kirjoittamaan teille tämän avunpyynnön. Minusta on tullut vilpitön ihailijanne!

> Olen viime aikoina kaivannut rakasta kotiseutuani ja sen turvallista rauhaa. Yhä useammin vaivun muistoihin, joissa lapsuusvuosinani vaellan Vetelinjoen rantaan pyydystämään rapuja. Jouluisin kaipuu ottaa minut voimakkaimmin otteeseensa.

> Kirjoitin runon, jossa käsittelen tätä kaipuutani. Teksti kumpusi suoraan sydämestäni ja toi vapauttavan helpotuksen. Taitoni eivät ikävä kyllä riitä kirjoittamaan runosta laulua – ainakaan sellaista, jota toivoisin. Olen aikoinani käynyt läpi vain Aaronin pianokoulu ykkösen. En saanut yhteyttä Joukoon ja Kostiin, joten lähestyn teitä, rakkaat Äänipäät.

> Oheisesta osoitteesta löydätte lausumani runon ja siihen liittyvän videon, joka vierittää joka kerta kyyneleen poskipäilleni. Voisitteko kirjoittaa runon lauluksi. Olisin Teille ikuisessa kiitollisuudenvelassa. Tänäkin iltana vaivun uneen Puusaari mielessäni. Tosin silloin on teidän päivä.

<iframe width="420" height="315" src="https://www.youtube.com/embed/08bk1jdqnXg" frameborder="0" allowfullscreen></iframe>

> Rauhaisaa joulunodotusta ja toivottavasti kuulemisiin,

> ystävänne ja (erityisesti Tommin!!) ihailijanne,

> Anneli
