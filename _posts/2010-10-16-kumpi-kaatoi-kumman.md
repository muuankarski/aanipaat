---
layout: post
title: "Kumpi kaatoi kumman?"
category : peruspostaus
tags : [uutinen]
author: Äänipäät
---
Maailmassa on muutamia perustotuuksia. Näillä perustotuuksilla on aina toistensa vastavoimat: jin ja jang. Esimerkkejä on helppo löytää: Suomi ja Ruotsi, Pekka ja Pätkä, lihapullat ja nakit tai miehet ja naiset.

Sukupuolten välisistä eroista on kiistelty lähes yhtä pitkään kuin kumpin ja kampin tappelusta (tämän tappelun tapahtumapaikasta on historainkirjoissa kahtalaista tietoa: se tapahtui joko Köyliönjärvellä tai Kampissa, toim. huom.). Pinkit Hinkit -lauluyhtye ja Äänipäät ovat ottaneet haasteekseen selvittää tämän ikuisuuskysymyksen: kumpi sukupuolista on parempi, tärkeämpi, kauniimpi, mahtipontisempi, hauskempi, seksikkäämpi ja laulutaitoisempi. Taistelu ratkesikin tasaväkisen väännön jälkeen Ravintola Hima&Salissa Helsingissä. Yli kaksituntisen mittelön jälkeen kenellekään ei jäänyt epäselvyyttä voittajasta.

Laulamisen lomassa mietittiin elämän tärkeimpiä kysymyksiä, kuten teinityttöjen sielunmaisemaa, karjanhoitoa, naistutkimusta sekä Nukkumattia. Yleisöä ahtautui paikalle täysi sali ja kuuleman mukaan he nauttivat näkemästään sekä kuulemastaan – sukupuolesta riippumatta. Onneksi elämä ei ole vielä sukupuolineutraalia!

![](http://www.aanipaat.net/photos/news/mm95.jpg)
