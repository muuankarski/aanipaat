---
layout: post
title: "Kilttipukuisen miehen jäljillä Tampereen yössä"
category : peruspostaus
tags : [uutinen]
author: Juho
---

Äänipäät vierailivat Tampereella itsenäisyyspäivägaalassa 5.12.2006. Tämä vierailu ei jättänyt ketään kylmäksi. Tampereen takseissa ja kuppiloissa tullaan puhumaan vielä vuosia siitä, miten smokkiin pukeutuneet uroot jättivät taakseen savuavan tanssilattian ja peräänsä itkevät naiset. Niin ikään Äänipäiden lämpötila kohosi jo uhkaaviin lämpötiloihin illan aikana. Vai mitä sanotte näistä kommenteista:

<blockquote>
  <p>Hauskaa oli. Varsinkin se mallityttöjen tanssittaminen!</p>
  <small>tenori, 28 vuotta</small>
</blockquote>

<blockquote class="blockquote-reverse">
  <p>Parasta oli Tiktakin tyttöjen kanssa vietetty aika backstagella.</p>
  <small>tenori, 31 vuotta</small>
</blockquote>

<blockquote>
  <p>Ah, se Martina...</p>
  <small>tenori, 26 vuotta</small>
</blockquote>

<blockquote class="blockquote-reverse">
  <p>Missä on mun kengät?</p>
  <small>kuka tahansa basso</small>
</blockquote>



Ykköspuheenaiheeksi, ohi Ilveksen ja Tapparan, nousi kuitenkin (varsinkin mallityttöjen kuiskutteluissa) Matiaksen hunajainen soolo, tuo sielujen kauniimpien sopukoiden taskuvaras, joka sotki malleja askelissaan ja oli syöstä heidät catwalkilta lattialle. Äänipäiden jalat eivät olleet kuitenkaan Vetelinä vaan he hoitivat keikan kotiin tukevalla herkkyydellä. Muotinäytöksen loppuhuipentuma, jossa Äänipää toisensa perään talutti lavalle hemaisevaa mallia raikuvien aplodien säestämänä, syöpyy jokaisen paikalla olleen tajuntaan ikuisiksi ajoiksi. Joillekin lämpimänä muistona ja toisille kateutena.
