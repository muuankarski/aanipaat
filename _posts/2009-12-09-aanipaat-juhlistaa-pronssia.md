---
layout: post
title: "Äänipäät juhlistaa Suomen Paras Kuoro -kisan pronssitilaa"
category : peruspostaus
tags : [uutinen]
author: Äänipäät
---

Pulkkisen Nuorisoseurantalo sunnuntaina 27.12. klo 13. Vapaa pääsy!

Arki laskeutuu yhtä varmasti kuin liete naapurin pellolle lakkiaispäivänä. Pieniä vieroitusoireita on ollut havaittavissa Äänipäiden arkielämässä: satunnaista Yhteisen sävelen hyräilyä sekä vaikeuksia mahduttaa munkinkaapu vaatekaappiin. Myös julkisuus on osoittanut karut kasvonsa. Äänipäitä ei enää kuulemma tunnisteta kylillä.

Jotta päästäisiin taas pätemään, päätettiin järjestää kiitoskonsertti Äänipäiden hienoille faneille. Jokainen, joka on äänestänyt vähintään kymmenesti pääsee ilmaiseksi sisään. Tai vaihtoehtoisesti voi taputtaa valitsemaansa Äänipäätä lapaluiden väliin kannustavasti. Sekin riittää. Tai sitte voi tulla vain paikalle ja nauraa meijän vitseille. Tai tulukaa vain paikalle, jos kiireiltännä jouratta! On Vetelisä parempiaki tosi-tv -sankareita.

Vetelin kunnalle suuri kiitos järjestelyistä!
