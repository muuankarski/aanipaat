---
layout: post
title: " Äänipäät uudistivat ilmettään "
category : peruspostaus
tags : [uutinen]
author: Haryu
---

***Äänipäät uudisti webin eikä ole enää mieskuoro. "Mitä ihmettä", kysyvät musiikin ammattilaiset ympäri Suomenmaata...? Lue eteenpäin, voit vaikka yllättyä... tai sitten et.***

Vuoden alun kunniaksi päätettiin webin ilme uudistaa hieman raikkaammaksi. Ideoita tuuletettiin ja yleinen toive oli saada kontrastia sivuille, ja muutenkin kirkkaita värejä. Tuskin vieläkään on nähty sivuston lopullista muotoa ja ilmettä, eiköhän se jatka hidasta kehitystään. Ainakin ideoita jäi vielä takataskuun.

Eikä siinä vielä kaikki... Äänipäät päätti vuosikokouksessaan karistaa nimestään lisukkeen mieskuoro. Äänipäiden riveissä edustaa nykyään aikataulukiireiden vuoksi vain noin 10-15 laulajaa, joten jo kokokin viittaa ennemmin lauluyhtyeeseen tai -ryhmään. Lisäksi mieskuoro sana tuo useimmille mieleen perinteisen mieskuoron, joka Äänipäät ei todellakaan ole. Joten mieskuoro sana siis pudotettiin pois. Nyt olemme vain Äänipäät, the one and only. 


