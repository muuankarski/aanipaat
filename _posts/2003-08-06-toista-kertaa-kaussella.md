---
layout: post
title: "Äänipäät toista kertaa Kaustisen kansanmusiikkifestivaaleilla"
category : peruspostaus
tags : [uutinen]
author: Haryu
---

Vuoden 2003 kansanmusiikkifestivaaleja Kaustisella vietettiin tällä kertaa 19.-27. heinäkuuta. Äänipäät olivat mukana tällä kertaa 13 miehen ja viiden eri esityksen voimin.

![](/kuvat/blog_images/kausse2003.jpg)

Äänipäät aloittivat urakoinnin lähes 30 asteen helteissä tiistai-iltana. Ensimmäinen keikka oli festivaaliravintolassa, jossa Äänipäät esittivät omassa osuudessaan viisi kappaletta.

Seuraavat kaksi keikkaa olivatkin sitten perjantaina, ensimmäinen taas festivaaliravintolassa ja toinen soittosalissa yllätysesiintyjänä jousiyhtye Viskurien kanssa. Soittosalissa Äänipäät lauloivat kolme laulua, jonka jälkeen Viskurit astuivat lavalle. Lauantain ensimmäinen keikka laulettiin jälleen soittosalissa ja jälkimmäinen pidempi esiintyminen Keskipohjanmaan -lavalla.

Kaikissa esiintymisissä Äänipäät saavutti runsasta huomiota sekä nautti yleisön positiivisista reaktioista. Tärkeitä suhteita luotiin Kaustisen asiantuntevaan yleisöön sekä muihin esiintyjiin. Maine kasvoi ja sehän on tärkeintä.
