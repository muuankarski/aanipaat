---
layout: post
title: "Äänipäät levyn teossa"
category : peruspostaus
tags : [uutinen]
author: Haryu
---

***Äänipäät tallensivat ääntään digitaaliseen muotoon syyskuun toisena viikonloppuna. Kokoon saatiin lähes koko jengi ja tulosta syntyi kolmen biisin verran.***


Pitkään oli alan piireissä suunniteltu äänitteen tekemistä, ja vihdoin sekä äänipäiden että äänittäjän aikataulut saatiin sovitettua yhteen niin, että päästiin puheista tekojen asteelle. Äänipäitä paikalle saatiin peräti 15 ja se onkin jo melkein koko kööri. Äänittäjänä toimi alan ammattimies ja myös äänipäänä touhuillut Vesa Laasanen.

![](/kuvat/blog_images/perhon_levytys_2004.jpg)

Lauantaina 11.9. heti klo 9 jälkeen alkoi porukka kokoontua äänityspaikalle Perhon Perhosaliin ja ilmassa oli suorastaan sitä kuuluisaa urheilujuhlan tuntua. Kun äänet oli avattu ja soundchekit vedetty läpi, päästiin itse asiaan eli pelkäämään pieniä virheitä. Niinhän se on, että laulut soivat fiiliksellä ja rennosti kunnes joku sanoo, että mikki on auki ja sitten alkaa jäykistely. Onneksi tässä tilanteessa oli oltu ennenkin ja jo vanhasta tottumuksesta äänipäät hakivat nopeasti oikean työskentely fiiliksen. Puoleen päivään ja ruokailuun mennessä oli saatu purkkiin yksi biisi joten kaksi muuta jäi vielä iltapäivälle puurrettavaksi. Iltapäivällä kaikki sujuikin jo varsin kivuttomasti, viimeiset biisit saatiin purkkiin ja aikaa jäi vielä pariin uuteen ottoon aamun biisistä. Äänitystila oli varattu aamu yhdeksästä aina ilta yhdeksään asti, mutta varsinainen äänitys saatiin päätökseen jo ennen neljää, not bad.

Pyrimme saamaan tämän kolmen biisin levyn fanien kuunneltavaksi mitä pikimmiten ja ehkä säkällä pieniä makupaloja tänne webbiin jo sitä ennen. Edellisen kerran vastaavaa jännittävää odotusta koettiin, kun vuonna 1987 joulupukki oli 37 minuuttia myöhässä. Koettakaa kestää. Stay tuned. Äänipäät out. 





