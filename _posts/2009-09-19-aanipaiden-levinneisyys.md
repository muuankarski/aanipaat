---
layout: post
title: "Äänipäiden levinneisyys"
category : peruspostaus
tags : [uutinen]
author: Äänipäät
---

Leiri Jyväskylässä oli kaikin puolin erittäin antoisa. Yliopistokaupunkiin tutustuminen kirvoitti Äänipäät tekemään tieteellistä tutkimusta. Meiltä on usein kysytty, että mistä me tullaan ja onko ylipäätään mahdollista, että joukko noin komeita ja lahjakkaita miehiä tulee kolmen ja puolentuhannen asukkaan Vetelistä. Seuraavasta kaaviokuvasta paljastuu, että totta se on!
Äänipäiden levinnäisyys Vetelissä

![](http://www.aanipaat.net/photos/news/veteli_kartta.jpg)

Jopa patanalaiset mahtuvat Vetelin rajojen sisälle. Lahjomaton klusterianalyysi paljastaa, että Kainhun ja Tunkkarin alueella on outoja lahjakkuuskeskittymiä.

Äänipäiden komeudesta tehtiin Jyväskylässä laadullinen syvähaastattelututkimus. Kuusitoista haastateltua vastasi kysymykseen: ”Ovatko Äänipäät komeita?” 16 vastaajasta 15 vastasi kysymykseen ”Kyllä”. Tero oli sillon vessassa (EOS).

Lisäksi tutkimme äänipäiden levittäytymistä ympäri Suomen. Aitoon veteliläiseen tapaan Äänipää muuttaa usein talveksi etelään (paitsi pari pöhölyä, jotka menee Ouluun) tullakseen taas Kaustisen vestifaalien ajaksi takaisin kotikonnuilleen. Seuraava kartta osoittaa tämän.

![](http://www.aanipaat.net/photos/news/levinneisyys_suomi.jpg)
