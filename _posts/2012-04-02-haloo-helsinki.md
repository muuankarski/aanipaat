---
layout: post
title: "Haloo Helsinki.."
category : peruspostaus
tags : [uutinen]
author: Äänipäät
---

…olet silmissäni kaunis kaupunki – no ainaki kesällä.

Äänipäiden viikonlopusta oli kauneus kuitenkin hetkittäin jopa kaukana, kun hommia paiskittiin Musiikkitalolla oikein miehisä. Tulevan nauhoitussession biiseistä putsattiin huolellisesti ruskeita paikkoja pois. Ahaa-elämyksiä koettiin nuotin jos toisenkin äärellä, kun kävi ilmi, että jaa nuinko tuo kohta pitäis laulaa… minä oon kyllä oppinu sen näin… no joo kyllä minä teirän, että nuitisa lukee tuollaa… no laulethan ny sitte vaikka sillaa niinkö nuotisa lukee.

Myös alkaneen 10-vuotisjuhlavuoden rönsyileväisiä juhlasuunnitelmia saatiin puristettua askeleen lähemmäksi toteutettavissa olevia tapahtumia. Hauskaa, tai ainakin meidän mielestä hauskaa, on luvassa kesän ja syksyn mittaan, mutta niistä tarkemmin lähiaikoina, kunhan puheenjohtajan arvovaltaisa puunuija on sipaissut hyväksyvästi vuosikokouksen päätäntävallan näyttämönä toimivan pöydän kiiltävää pintaa.

Harjoittelutunnelmia Helsingistä

<iframe src="https://player.vimeo.com/video/36190832" width="500" height="281" frameborder="0" webkitallowfullscreen mozallowfullscreen allowfullscreen></iframe>
