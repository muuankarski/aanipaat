---
layout: post
title: "Äänipäät vahvistuu"
category : peruspostaus
tags : [uutinen]
author: Äänipäät
---

Ett huvud till... Kakkosbassot vahvistuvat merkittävästi, kun Toni Mikkola läpäisi pikaruokasimputuksen ja muut perinteiset Äänipää-siirtymäriitit. Samalla kakkosbassot kasvoivat Äänipäiden valtapuolueeksi ja vahvistivat hallituspaikkaansa Äänipäiden vuosikokouksissa. Sama ääriliikeilmiö on ollut havaittavissa myös Keski-Euroopan munkkikuoroissa ja Ruotsissa. Mitä ilmeisimmin se johtuu kuorolaulun popularisoitumisesta sekä kansan heikosta äänestysaktiivisuudesta television kuoro-ohjelmissa.

Kuorolaulaminen on mukavaa hommaa, mutta tämän kyseisen mieskuoron kohdalla siitä on jo pitkään puuttunut se kipinä. Se "jokin", joka saa lähtemään harjoitusleirille keskeillä märintä loskaa, työkiireitä ja yskää. Tästä asiasta on kokoustettu moneen kertaan ja viimein Jämsän harjoitusleirillä löydettiin kaikkia osapuolia miellyttävä ratkaisu: hommataan kuoroon mies, joka osaa tehdä kelluvia kaivureita!

On kai turha mainita, että Tonin liittyminen vahvuuteen on ollut välitön menestys. Esimakua tästä maskuliinisuuden huipentumasta on saatu jo Lappajärven ja Helsingin keikoilla. Lue lisää Äänipää-laulajista nettisivujen Laulajat-osiossa.
