---
layout: post
title: " Muutoksen tuulia "
category : peruspostaus
tags : [uutinen]
author: Juessi
---

Paljon puhuttu ilmaston muutos ei ehkä kosketa aivan suorasti lauluhommia, mitä nyt ehkä välillisesti, jos rannikkoalueilla lauleskellassa tulevaisuudessa jalat kastuvat, niin siitä saattaa tulla flunssa ja flunssaisena ei oikein laulukalu toimi. No, tuostakin huolimatta tai ehkäpä juuri siksi Äänipäät onkin viimeisen vuoden aikana kaikessa hiljaisuudessa vahvistanut musiikillista kivijalkaansa kolmen uuden miehen laulukompetenssin avulla. Onnea Äänipäät! Tervetuloa virallisesti joukkoon Tommi, Jape ja Juho!

Jokaisen itseään arvostavan organisaationhan kuuluu toteuttaa säännöllisin väliajoin jonkinlainen organisaatiomuutos. Näin on tehty myös Äänipää-rivistössä, kun miehistölaajennukset tarjosivat siihen otollisen aikaikkunan. Parantuneet peruslähtökohdat ovatkin jo tuoneet mukanaan voimaantumista, jonka myötä yhteinen tahtotila on kirkastunut ja keskittyminen ydinosaamiseen on aiempaa helpompaa. Äänipäät aikookin taistella yhä suuremmalla innolla Vetelinjokilaakson mieslauluherruudesta ja levittää korkeatasoisen peräkamarimusiikin ilosanomaa alati laajenevalla reviriillä!

Vahvistettuun ja uudelleen järjestettyyn laulujoukkioon voi tutustua tarkemmin Laulajat-sivulla!

<iframe width="560" height="315" src="https://www.youtube.com/embed/n4RjJKxsamQ" frameborder="0" allowfullscreen></iframe>
